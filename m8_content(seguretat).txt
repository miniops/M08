## Seguretat a la xarxa

>Les nostres experiències són immediatament compartides i, alhora, emmagatzemades permanentment.
> 
>Curtis J. Bonk, *The World is Open. How Web Technology is Revolutionizing Education*

Vivim un moment clau en l’evolució de la humanitat. Internet connecta les vides singulars d’arreu del planeta Terra, els dóna veu i protagonisme a través d’un mitjà d’efectes immediats i globals. Davant d’aquest context, té sentit fer servir les lleis antigues per tancar espais de bits, oberts i sense fronteres traçades? 

La informació no ha canviat; el que ha canviat és la manera com la movem i la fem circular. Aquí us proposem un recorregut per reflexionar sobre: quina informació volem deixar al domini públic per fer créixer les oportunitats de les persones? Quina informació volem preservar del domini públic per continuar gaudint d’espais propis, lliures de mirades no desitjades?



### Síl·labus 

* **L'empremta digital**: Coneix com els sistemes informàtics i Internet capten la informació que hi emetem.
* **Contractació de serveis**: Valora com els serveis 2.0 tracten la informació que hi dipositem sent-ne conscients o no.
* **El dret a l'autodeterminació informativa**: Coneix com la Unió Europea ha configurat aquest dret com a fonamental i per què.
* **Delictes i faltes**: Analitza si la irrupció d’Internet ha generat nous delictes, identifica’ls i valora’n possibles intervencions a fi d’evitar-los.


### Prerequisits del curs

És recomanable haver cursat prèviament el miniOP *Cercar a Internet*

### Itinerari recomanat:

1. Cercar a Internet
2. Participar a la xarxa

### Dedicació horària

10 hores

### Elaborat per

Laia Martín, Institut de Seguretat Pública de Catalunya

(PAS 2)

##  L’empremta digital: què poden arribar a saber els altres de mi?

Ja no som només el que mostrem físicament sinó el que hem mostrat a través de les xarxes. 

En aquest vídeo s’hi fa un experiment. Mira-te’l:

<iframe width="560" height="315" src="//www.youtube.com/embed/wogKxMAhrkE" frameborder="0" allowfullscreen></iframe>

<small>
Peu: La informació que mostrem a les xarxes socials té efectes (Font: [Jack Vale Films](https://www.youtube.com/user/jackvalefilms))
</small>

Malgrat el que sovint pensem, les dades electròniques són difícils d’esborrar del tot. El rastre digital que anem deixant és molt més fort que el d’un tatuatge i no sempre tenim a les nostres mans saber on s’emmagatzema ni què se n’està fent.

Fixa’t en aquests casos: 

---
WEB: Proposem que hi hagi tres imatges que apuntin als enllaços de les notícies. És una qüestió complicada ja que els enllaços remeten a textos que no són visualment atractius. Alguna proposta?

---


1. [La (falsa) frase de Toure Yaya: el gol d’un tuitaire](https://dl.dropboxusercontent.com/u/6810751/La%20%28falsa%29%20frase%20de%20Tour%C3%A9%20Yaya%3A%20el%20gol%20d%E2%80%99un%20tuitaire%20%28%C3%80lex%20Guti%C3%A9rrez%29.pdf)
2. [Alerta dels Mossos d’Esquadra per grooming a través de facebook](http://ampa.escolamasboadella.com/index.php?option=com_content&view=article&id=229:informacio-mossos-desquadra&catid=59:actualitat)
3. [Els Mossos imputen dos joves al Vallès Oriental per coaccionar una menor a través de les xarxes socials](http://www.ara.cat/societat/Mossos-imputen-Valles-Oriental-coaccionar_0_1059494171.html)

***
**Atura’t i comparteix**
Cerca notícies d’actualitat relacionades amb usos no desitjats o fins i tot il·lícits de la nostra empremta digital. Aporta els resultats de la teva cerca al fòrum: publica-hi l'enllaç de cada notícia i acompanya'l d'una frase que en resumeixi el contingut.
Et proposem que els comparteixis també al Twitter, si en tens un compte, amb l’etiqueta #miniop8.
***

WEB: en el cos del text del fòrum on diu “també a Twitter” s’hi podria posar l’etiqueta amb fons vermell i el logo de twitter que apareix en el fil de fòrum 5 del miniop Participar a la xarxa. (a diferència del miniop de participació, l’etiqueta ha d’anar al cos del text, no a l’etiqueta que anuncia l’aturat i comparteix)

(PAS 3)

## El teu rastre a la xarxa 
>Perquè Internet ens vigila, ha arribat l’hora que nosaltres vigilem els qui ens vigilen
> 
>Gary Kovacs

Mira’t aquest vídeo:

<iframe src="http://embed.ted.com/talks/lang/es/gary_kovacs_tracking_the_trackers.html" width="560" height="315" frameborder="0" scrolling="no" webkitAllowFullScreen mozallowfullscreen allowFullScreen></iframe>

<small>
Peu: La informació de navegació és rastrejada per altres - Font [Gary Kovacs. Tracking our online trackers - TED Talks](http://www.ted.com/talks/gary_kovacs_tracking_the_trackers)
</small>

Així doncs, ja hi ha eines que ens permeten saber **qui està seguint la nostra activitat a la xarxa**. Malgrat que no estan específicament pensades per salvaguardar la nostra intimitat, sí que ens mostren fins a quin punt la nostra informació és utilitzada per diferents empreses d’Internet. Aquí en tens un altre exemple:

<iframe width="560" height="315" src="//www.youtube.com/embed/td8FaookBmM" frameborder="0" allowfullscreen></iframe>

<small>
Peu: Lightbeam per a Firefox et mostra gràficament qui t’observa - Font: [Mozilla](http://www.mozilla.org/ca/lightbeam/) 
</small>

Les dades poden ser recollides amb o sense consentiment explícit del navegant. Com que molt sovint no en som conscients, aquestes eines ens permetran visualitzar qui està prenent nota del nostre rastre digital. 

Són molt útils, doncs:

* per saber qui ens vigila
* per poder bloquejar accessos de terceres parts no desitjats
* per mostrar-nos les connexions amagades rere els llocs que voluntàriament i conscientment visitem
* per saber d’on surten les galetes (o *cookies*) i qui en rep la informació
* per saber on estan localitzats geogràficament els servidors que emmagatzemen aquestes dades



*********************************************************************************************************
**Atura’t i practica**

Fem una prova? Instal·la al teu navegador [Lightbeam per a Firefox](http://www.mozilla.org/ca/lightbeam/) o bé [Collusion per a Chrome](https://chrome.google.com/webstore/detail/collusion-for-chrome/ganlifbpkcplnldliibcbegplfmcfigp)

Analitza els teus moviments al cap d’un dia. 

Al principi, la gràfica apareix buida. A mesura que naveguis per diferents adreces, els llocs visitats s'hi aniran representant en forma de cercles.

Si aquests llocs deixen anar galetes (*cookies*) al teu navegador, els veuràs en vermell o en forma de triangle. Lightbeam els anomena 'terceres parts'.

En passar el ratolí per sobre dels cercles o triangles, podràs llegir informació amb l'adreça web del lloc visitat o de les terceres parts que et segueixen el rastre. Què volen aquests 'paràsits'? En principi, anunciar productes, establir connexions amb xarxes socials o bé obtenir dades per a estadístiques sobre hàbits de navegació. 

Coneixent-les, les pots inhabilitar des d'aquestes mateixes extensions instal·lades al teu navegador.

Interpreta la gràfica dels teus moviments:

* Podries dir quina informació s’ha recollit sobre tu? Qui l’ha recollida? Saps què se’n fa? Pots buscar informació sobre els continguts de les galetes als espais web visitats o detectats com a terceres parts. Si no en donen, pots començar a malpensar.
* La informació que diuen que recullen pertany a l’àmbit d’allò més personal i que no voldries que el públic en general conegués? 

*********************************************************************************************************

(PAS 4)

## Com ens venem l’ànima al diable 

Entenem per **intimitat** aquella parcel·la que cadascú, en exercici de la seva **llibertat** individual, reserva de la seva vida davant de l’acció i el coneixement de les altres persones, siguin poders públics, entitats privades o particulars.

Aquesta parcel·la té components personals, però també, socioculturals. 

Per entendre aquesta dimensió, mira’t aquest vídeo:

<iframe width="560" height="315" src="//www.youtube.com/embed/VboVZa2eQvc" frameborder="0" allowfullscreen></iframe>

<small>
Peu: L’exhibició de la intimitat, costum social i tria personal - Font: [Jordi Brescó, Blog Europa - TV3](http://blogs.tv3.cat/blogeuropa.php?itemid=49266&amp;catid=2226)
</small>

La construcció de la identitat digital és una responsabilitat social i una marca personal que perdurarà.

Decidir què mostrem als altres sempre ha estat un **signe** d’identitat i de posició social. I una **marca** que perdura. Durant l’adolescència, carpetes, agendes, pòsters a les habitacions... solien identificar la personalitat de cadascú. Avui dia, els tatuatges i les xarxes socials han pres el relleu d’aquelles manifestacions identitàries, però la funció continua sent la mateixa: l'empremta a la pell o a les xarxes socials ens identifica davant dels altres i som nosaltres qui decidim què volem mostrar. 

Les xarxes socials faciliten que ens construïm aquesta identitat, però se’ns poden girar en contra. Allò que publiquem, tal com el verb indica, es queda a l'espai públic i pot condicionar les nostres vides personals o professionals. Aquí en tens un exemple:

<small>
Peu: Quan Facebook pot ser causa d’acomiadament [Font: La Vanguardia](http://www.lavanguardia.com/internet/20111011/54229795473/cuando-facebook-puede-ser-causa-de-despido.html)
</small>

*********************************************************************************************************
WEB:  o bé posar l’enllaç a la notícia anterior directament o bé captura de la notícia amb l’enllaç. Valora-ho.
*********************************************************************************************************


*********************************************************************************************************

**Atura’t i reflexiona**

[Llegeix les condicions d’ús de [Facebook:](https://www.facebook.com/legal/terms)


(WEB: aquí hem de posar l’enllaç a la pàgina de Facebook de les condicions d’ús. Si creus que quedaria millor visualment posant l’enllaç a una imatge de la pàgina o se t’acudeix alguna altra solució s’accepten propostes.)


Què has descobert llegint aquestes condicions d’ús? Què saps ara que no sabies? Explica-ho en el fòrum, tot reflexionant sobre les qüestions següents:

* En cas de conflicte, a quin tribunal hauries de recórrer?
* Quin és l’únic país europeu que disposa d’unes condicions de servei especials?
* Per què es parla de privacitat i no pas d’intimitat? Creus que es pot establir una gradació **públic / privat / íntim**? 
* Podem dir que tota la informació que deixem a Facebook s’elimina i que s’elimina quan volem?
* Finalment, com aconsellaries de configurar el perfil en una xarxa social per preservar al màxim la teva privacitat?

*********************************************************************************************************

(PAS 5)

## Com protegir la nostra identitat a la Xarxa?
Hem de cultivar la nostra identitat digital amb cura i responsabilitat.

Els seus principals enemics són:

* els poders públics que poden accedir i utilitzar les nostres dades sense permís i/o sense que en tinguem coneixement.
* les empreses que volen fer negoci a partir de l’accés a les nostres dades.
* nosaltres mateixos quan contractem serveis, especialment de xarxes socials, sense parar esment que establim un acord, és a dir, que fem un pacte de prestacions i contraprestacions.
* terceres persones que poden 
	* utilitzar de forma fraudulenta i de mala fe la nostra imatge
    * fer servir la xarxa com a mitjà de difamació
    * apoderar-se de les nostres claus d’accés als nostres comptes en línia (al núvol)

Aquest últim aspecte, l'accés per part de terceres persones als nostres comptes, és la causa de molts problemes de seguretat. La tecnologia, però, és cada cop més transparent i senzilla d’utilitzar. En aquesta línia, i amb l’objectiu de facilitar una identificació inequívoca de l'usuari, s’està parlant molt del gir cap a les **dades biomètriques** a partir del reconeixement de l’empremta digital als aparells de telefonia. En pots llegir més detalls aquí: [Ha mort la contrasenya](http://www.elperiodico.cat/ca/noticias/societat/mort-contrasenya-3215692)

Ara bé, les dades biomètriques són dades vinculades al nostre propi cos. Qui les emmagatzema? Què en fa? Quines garanties tenim que no se'n facin usos indesitjats? Com podem saber que no van a parar a *terceres parts*?

Un mètode força segur i estès per comprovar la identitat digital a Internet és el que solen utilitzar els bancs: la doble verificació, és a dir, la introducció de dades als terminals i la comprovació de la personalitat a través d’un missatge a l’aparell de telefonia mòbil que l’usuari afectat hagi indicat.

Aquí tens una relació de consells de seguretat:

*********************************************************************************************************
WEB: IMG - INFOGRAFIA (ENCÀRREC EN CURS)

![model infografia](https://www.dropbox.com/s/lq44ovbgrv73rkg/mo8_infografia.jpeg)

Text que conté la infografia:

Endavant!

* Activa una autenticació basada en dos factors sempre que l’ofereixin
* Facilita respostes falses a les qüestions de seguretat que et demanen en obrir un compte
* Elimina el teu rastre en línia amb aplicacions instal·lables als navegadors
* Utilitza una única adreça electrònica i segura
* Posa els cinc sentits a l’hora d’escollir contrasenyes
* Aplica el màxim secret a les teves contrasenyes

Alto! 

* No utilitzis la mateixa contrasenya per a comptes diferents 
* No utilitzis una paraula comuna del diccionari com a contrasenya
* No apliquis substitucions numèriques sistemàtiques, com ara c0ntr5seny5
* No utilitzis contrasenyes curtes per molt estranyes que ens puguin semblar
* No facilitis a ningú una contrasenya teva
* No deixis sessions obertes d'aplicacions a Internet en dispositius que no siguin teus 

*********************************************************************************************************

Com pots eliminar el teu rastre en línia? Com pots reforçar la seguretat de les teves contrasenyes? Posa fil a l’agulla:

Existeixen extensions instal·lables al teu navegador com  [Disconnect](https://chrome.google.com/webstore/detail/disconnect/jeoacafpbcihiomhlakheieifhpjdfeo) o [Ghostery](https://www.ghostery.com/en/) que et permeten prendre decisions sobre què estàs disposat a mostrar i a qui. 

Mira’t aquest vídeo i et sorprendràs:

<iframe width="560" height="315" src="//www.youtube.com/embed/WHwmlwvGbcw" frameborder="0" allowfullscreen></iframe>

<small>
Peu: Podem prendre decisions informades sobre la nostra privacitat - Font: [Ghostery](https://www.ghostery.com/en/)
</small>

Malgrat que pot resultar de vegades una feina feixuga recordar-les totes, triar una contrasenya segura és fonamental. 

Aquest vídeo et pot ajudar:

<iframe width="560" height="315" src="//www.youtube.com/embed/iOV1sw85L4k" frameborder="0" allowfullscreen></iframe>

<small>
Peu: Consells per crear una contrasenya segura - Font [Google](https://www.youtube.com/watch?v=0RCsHJfHL_4)
</small>

Hi ha, doncs, contrasenyes dolentes perquè són previsibles però també maneres de crear-ne de bones. Els articles següents te’n fan cinc cèntims:
[La llista de les pitjors contrasenyes](http://www.vilaweb.cat/noticia/4138324/20130813/llista-pitjors-contrasenyes-google.html) i [Com crear-ne de bones](http://www.vilaweb.cat/noticia/4138324/20130813/llista-pitjors-contrasenyes-google.html)

Ara bé, totes aquestes precaucions poden resultar anecdòtiques. Encara pots anar molt més enllà per protegir la teva privacitat. El [Projecte Tor](https://www.torproject.org) t'ho permet. És una xarxa oberta per fer cerques de manera totalment anònima.  

Mira't aquest vídeo i sabràs qui l'utilitza:

<iframe width="560" height="315" src="//www.youtube.com/embed/miEVyx0Mtq8" frameborder="0" allowfullscreen></iframe>

Peu: El Projecte Tor, una xarxa oberta. Font: [Tor Project - Dave Godall](https://vimeo.com/63601152) 

**Aprèn en col·laboració**

Si t'has instal·lat [Ghostery](https://www.ghostery.com/en/) o [Disconnect](https://chrome.google.com/webstore/detail/disconnect/jeoacafpbcihiomhlakheieifhpjdfeo) o si has gosat anar més enllà i has explorat el  [Projecte Tor](https://www.torproject.org), comparteix els teus dubtes i descobertes amb el companys.

(PAS 6)

## El dret a l’autodeterminació informativa

T'adones que, potencialment, vivim en cases de vidre?

<iframe width="420" height="315" src="//www.youtube.com/embed/PD5uoTEbSbo?rel=0" frameborder="0" allowfullscreen></iframe>

<small>
Peu: Línies bàsiques de la protecció de dades personals. Font [EAPC](http://youtu.be/PD5uoTEbSbo) - [Autor: Scopia Visual Interfaces Systems S.L.] (http://www.scopia.es)
</small>


La protecció de dades personals (autodeterminació informativa) és el dret que té tota persona de saber **qui sap què** sobre ella, en quin moment, per què, per a què i també de demanar-ne la rectificació, si són incorrectes, i la cancel·lació. 

No s’ha de confondre amb el dret a la intimitat. El dret a l’autodeterminació informativa apareix com a tal en el moment en què la informàtica es desenvolupa i amenaça la vida privada de les persones. Per què? Doncs perquè les seves dades poden ser vigilades, analitzades i tractades tant pels poders públics (estats) com pels privats (empreses).

La Constitució espanyola de 1978 va ser, després de la portuguesa, de les primeres a reconèixer aquest dret. No és estrany: tant Espanya com Portugal acabaven de sortir de dos règims dictatorials i iniciaven un llarg camí cap a la democràcia. En aquest context, pensar que els poders públics podien ser amos i senyors de les dades personals dels ciutadans provocava un recel més que justificat.

Aquest dret està reconegut per la legislació europea com a dret fonamental mentre que als EUA només s’ha legislat des de diferents sectors però no pas en la columna vertebral del sistema legislatiu: la Constitució. Aquest fet explica que la [National Security Agency](http://www.nsa.gov) (NSA) es dediqués a aplegar i explotar dades dels ciutadans accedint als servidors de les principals empreses d’Internet, ja que per al poble americà preval la llibertat d’expressió sobre la intimitat, tal com estableix la cèlebre Primera esmena de la Declaració de Drets que acompanya la Constitució: “El Congrés no podrà elaborar cap llei quant a l'establiment d'una religió, ni prohibir-ne el lliure acompliment de ritus; ni reduir la llibertat d'expressió o de premsa; ni privar el poble del dret de reunió pacífica, ni del dret de petició a fi de demanar reparacions al Govern.”

*********************************************************************************************************
**Atura’t i reflexiona**

Mira’t aquest vídeo:

<iframe width="560" height="315" src="//www.youtube.com/embed/jFMIvHqyd44" frameborder="0" allowfullscreen></iframe>

<small>
Peu: Al Nadal de 2013 Edward Snowden va difondre un discurs advertint de la creixent manca de privacitat. Font: [Channel 4 i The Guardian](http://www.theguardian.com/world/video/2013/dec/25/edward-snowden-christmas-message-video)
</small>

La denúncia d'Snowden, antic agent dels serveis d'intel·ligència dels EUA, ha tingut molta repercussió als mitjans de comunicació d'arreu del món. Tanmateix, a Europa, des de finals del segle XX, juristes d'anomenada, com l'italià Stefano Rodotà, havien centrat les seves reflexions sobre la relació entre tecnologia, respecte als drets fonamentals de les persones i l'exercici efectiu de la democràcia.

Llegeix el text de Rodotà:

>L’home de vidre és una metàfora nazi, que reflecteix la idea d’un Estat que pot apoderar-se completament de la vida de les persones que davant seu no té ciutadans, sinó súbdits. [...] Una tutela efectiva de la privacitat es transforma, aleshores, en element bàsic perquè una societat pugui continuar anomenant-se democràtica. [...] L’experiència d’aquests últims anys posa en evidència que l’esfera de la política es relaciona amb les tecnologies de la informació i de la comunicació sobretot pel que fa a l’e-govern, al desenvolupament del control sobre les persones, a les iniciatives directes dels ciutadans. Està clar que es tracta de dinàmiques que es refereixen a lògiques diferents: eficiència, control, participació.
>Analitzant més en detall aquestes dinàmiques, ens adonem que sovint als ciutadans se’ls promet un futur ple d’eficiència administrativa i se’ls oculta un present en què els instruments d’un control cada cop més invasiu i capil·lar es multipliquen. Gairebé sembla que s’estiguin construint dos mons que no es comuniquen i que l’e-govern, l’Administració electrònica, pugui desenvolupar-se sense tenir en compte l’esclafament contemporani de drets individuals i col·lectius, amb l’excusa d’exigències d’eficiència o de seguretat. No és casualitat que els administrats siguin anomenats ‘clients’ i que s’utilitzin fórmules del llenguatge de l’empresa, com ara ‘costumer satisfaction’ que converteixen el ciutadà en un mer consumidor de serveis.
> 
> [Stefano Rodotà: Democracia y protección de datos](https://www.agpd.es/portalwebAGPD/canaldocumentacion/conferencias/common/pdfs/DemocraciaMadrid_mayo_05.pdf)

A partir de les afirmacions contingudes al vídeo d’Snowden i del text anterior, debateu sobre quina relació hi ha entre el tractament informàtic de dades privades i la llibertat personal davant dels poders públics. 

* Per què s’afirma que el control de les dades personals converteix els ciutadans en clients? 
* Quines repercussions té aquest fet?

*********************************************************************************************************

(PAS 7)

## Lleis velles per a un món nou?

Internet ha obert un nou escenari d'abast global per a l'actuació humana i ha potenciat valors com la col·laboració.

Davant del nou panorama, cal reescriure la llei? Com podem fer que s'apliqui en aquest nou escenari global? 

Internet no admet mesures de blocatge per la seva pròpia naturalesa que és la de la connexió de nodes horitzontals situats en qualsevol lloc del planeta. El que s'esborra d'un ordinador connectat queda en un altre ordinador connectat. Quan els estats han volgut plantar cara a la cibercriminalitat, s'han trobat aplicant criteris territorials a un mitjà líquid i aquests, és clar, no han estat gaire útils. L'any 2001 el [Conveni de Budapest sobre cibercriminalitat](https://www.boe.es/boe/dias/2010/09/17/pdfs/BOE-A-2010-14221.pdf) va intentar establir unes bases de col·laboració entre estats. 

![art. 20 Conveni de Budapest](https://dl.dropboxusercontent.com/u/6810751/conveni_budapest_art_20.png)

Com podem veure, en aquest fragment s’apunta a un compromís basat en la idea de territori geogràfic. 
Però... no és possible controlar Internet amb barreres i criteris territorials!

Cal, doncs, un dret de consens. Com el construïm? Amb codis deontològics, acords entre les parts en conflicte i la col·laboració de l'arquitectura tecnològica d’Internet que és molt important que es mantingui en un punt de neutralitat.

Internet té una arquitectura que connecta els ordinadors d’arreu. La Internet Corporation for Assigned Names and Numbers (ICANN) és l’entitat que manté aquesta arquitectura. La ICANN coneix millor que ningú el funcionament de la xarxa. Ja fa anys que ha adoptat el que ha anomenat [Política de Resolució de Disputes de Noms de Domini Uniformes](http://www.icann.org/es/help/dndr/udrp).
Es tracta d’un conjunt d’acords que afecten tots aquells que registren noms de domini. En cas d’incompliment d'aquesta política, les persones afectades poden plantejar el seu cas davant d’un panell d’experts que deliberen i decideixen l’atorgament o no d’un nom de domini a qui considerin que demostra haver-se’n fet mereixedor.

Vegem-ne dos exemples contraposats:

El cas del futbolista Xavi Hernández

* El jugador reclama el domini <xavihernandez.com>
* El domini ha estat registrat amb anterioritat per una altra persona
* Aquesta persona l’usa per fer negoci i de mala fe, aprofitant la fama del jugador
* La sentència és, doncs, favorable a [Xavi Hernàndez](http://www.wipo.int/amc/en/domains/decisions/html/2001/d2001-0710.html).

El cas de Bruce Springsteen

* El cantant reclama el domini <brucespringsteen.com>
* El domini ha estat registrat per un club de fans amb anterioritat
* El club de fans no utilitza de mala fe el nom del seu ídol, al contrari!
* La sentència és desfavorable a  [Bruce Springsteen] (http://www.wipo.int/amc/en/domains/decisions/html/2000/d2000-1532.html)

I és que la política general quant a noms de domini és: *First come, first served.* Només s’arriba a retirar un nom de domini si es demostra que qui l’ha regsitrat n’està fent un ús de mala fe.

(PAS 8)

## Delictes i faltes
Rumiem una mica. Internet no ha generat gaires nous delictes, és a dir, delictes derivats d’aquest mitjà tecnològic.

Si pensem en l'assetjament, sigui escolar o laboral, el delicte ja està tipificat com a dany a la integritat moral o física de les persones.

Si pensem en pornografia infantil, s’està atemptant contra el dret a la pròpia imatge del menor i tant se val el mitjà. Internet en magnifica l’impacte, el fa més gran, però el valor que s’ha desprotegit és el mateix que quan es comet un delicte en l’àmbit estrictament espacial.

Però si pensem en la invasió de la vida privada, aquí sí que s’ha produït un canvi que afecta l’essència del concepte d'intimitat. Conscient o inconscientment ens exhibim a la mirada de tothom (els xats, el *WhatsApp*, els *selfies*, l' *oversharing*, etc.). Aquesta allau de dades és llaminera per als models socioeconòmics, que se senten temptats a posseir i a utilitzar la informació que fins ara sabien privada.

Què ha fet Internet? Ampliar l’escenari dels delictes que ja existien i elevar exponencialment la probabilitat d’agrupar-se en xarxes, és a dir, de trobar-se persones que persegueixen els mateixos objectius, més enllà dels límits físics i fins i tot dels morals.

*********************************************************************************************************
**Atura’t i comparteix** 

Amplia la cerca realitzada al pas 2 sobre conflictes sorgits com a conseqüència d’usos indesitjats d’Internet. Aporta-hi noves notícies i classifica-les segons el tipus de delicte: 

* invasió de la intimitat
* estafes
* integritat moral (injúries, calúmnies, ciberassetjament)
* integritat física (ciberasstejament o ciberassetjament a menors - *grooming*)
* apropiació d’obres o propietats d’altres persones

Si trobes algun altre tipus de delicte, comparteix-lo.
*********************************************************************************************************

(PAS 9)

## Com ha de ser el dret d’Internet?

Què ha fet el dret davant del canvi social, econòmic i cultural que ha comportat la tecnologia?

Ha reaccionat utilitzant barreres físiques, sigui per enderrocar-les, sigui per intentar bastir-ne de noves. Un exemple d’enderroc és la voluntat d'eliminar les fronteres entre països establint acords comuns, com pretén el (WEB: POSAR ENLLAÇ AL PAS 7 ON ES MENCIONA EL CONVENI) Conveni de Budapest. Ara bé, sempre hi ha paradisos, països que viuen de no col·laborar. Un exemple d'un nou bastiment de clausura és tancar l’accés a determinats dominis d’Internet des dels servidors situats en països en concret, com ha passat a Turquia, a la Xina o a Corea del Nord.

Però les estratègies de barrera no serveixen quan la informació flueix. Com l’aigua, la informació s’escampa arreu prenent noves formes contínuament.

El dret ha de continuar protegint les línies vermelles que no es poden travessar i que han costat segles de guanyar: el respecte a l’esfera privada, la integritat física o moral de les persones, la llibertat d’expressió, la igualtat d’oportunitats. Aquests són **drets fonamentals** segons el dret constitucional. 

Justament Tim Berners-Lee, l'inventor d'Internet, reflexiona en aquest vídeo sobre la necessitat d'establir un marc de referència per preservar i garantir els drets dels usuaris. Escolta'l amb atenció.

<iframe width="560" height="315" src="//www.youtube.com/embed/Ze4DNLK7MIs" frameborder="0" allowfullscreen></iframe>

Peu: La finalitat d'Internet segons el seu inventor. Font: [The Guardian](http://www.theguardian.com/technology/video/2014/mar/12/world-wide-web-tim-berners-lee-principles-openness-privacy-video)


Així doncs, la consolidació d'un món interconnectat ens fa posar **en peu d'alerta**: cal vetllar per deixar a la xarxa i en obert tot allò que sigui d'interès públic i, alhora, barrar l'accés a la intimitat.


**Atura’t i reflexiona**

Com es pot trobar l'equilibri entre el dret a saber i el dret a la intimitat? 
Et mostrem un cas que t'ajudarà a reflexionar-hi. Es tracta de la sentència favorable al dret a l'oblit emesa, el maig de 2014, pel Tribunal de Justícia de la Unió Europea sobre la demanda d'un ciutadà. 

Mira't la notícia:

<iframe width="560" height="315" src="//www.youtube.com/embed/OmEsjib_a-4" frameborder="0" allowfullscreen></iframe>

Peu: Notícia sobre la sentència del dret a l'oblit. Font - [TV3] (http://www.tv3.cat/videos/5076973/El-cas-de-lhome-que-va-posar-la-denuncia)

Pensa-hi una mica: la informació sobre l'embargament del 1998 era una dada que afectava la vida d'aquest ciutadà? Es pot obligar a esborrar el rastre de fets que han estat producte d’un procés judicial? I si les dades haguessin estat privades, veuries la situació diferent?

El cert és que el demandant va estar implicat en un procés judicial d'embargament, ja tancat, i que aquesta informació apareixia a dalt de tot del buscador quan es feia una cerca del seu nom al web. També és cert que la sentència no obliga a retirar la informació de l'hemeroteca de la font original, *La Vanguardia*, sinó que demana a Google, com a responsable del tractament de les dades, que en suprimeixi els enllaços del buscador que condueixen al procés judicial esmentat quan es tecleja el nom d'aquest ciutadà. 

I tu, què hi dius? Estàs a favor del dret a l’oblit? En quins casos, amb quins matisos? 
Reflexiona en el fòrum sobre aquest tema i sobre aquestes altres qüestions: 

* Quins són els principis que cal preservar en l'ús d'Internet?
* Qui creus que en pot garantir l'aplicació? els governs, els tecnòlegs, la ciutadania...? 
* Què cal deixar en obert? 

(PAS 10)
## Projecte: Mira’t a tu mateix
 
**A partir 2 recursos + l'anàlisi del seu propi rastre**:
 
Projecte: Una representació gràfica (una infografia bàsica) acompayada d’un text personal sobre de la seva activitat a la xarxa. Es tracta de constatar l’activitat individual, saber amb quins serveis treballen a la xarxa, fer-ne l’anàlisi i reflexió sobre el grau al seu grau de “privacitat”, que pensin en quin serveis són més problemàtics i quins no ho són tant.
 
**Enunciat**
 
Punt de partida: 
 
Mira’t aquest vídeo:

<iframe width="560" height="315" src="//www.youtube.com/embed/b8tIiFrefik" frameborder="0" allowfullscreen></iframe>
 
Vídeo de la campanya a KickStarter de [Federico Zannier](<iframe width="480" height="360"  src="https://www.kickstarter.com/projects/1461902402/a-bit-e-of-me/widget/video.html" frameborder="0" scrolling="no"> </iframe>)
 
Escolta aquest podcast i llegeix-ne atentament la transcripció:
 
Podcast de [Shawn Buckles](<iframe width="100%" height="166" scrolling="no" frameborder="no" src="https://w.soundcloud.com/player/?url=https%3A//api.soundcloud.com/tracks/141809133&color=ff5500"></iframe>) 
 
(notes per a nosaltres: La transcripció anirà sota el podcast. Del podcast, hi ha un aspecte molt interessant en un moment de la discussió amb el periodista: la meva privacitat implica també la des altres.)
 
(notes per a nosaltres: Durant uns dies els alumnes han de fer extracció de dades d’ells mateixos per ser conscient d’allò que visiten: chat, gps, les pàgines que visito, les compres que faig, els meus wishlists, whatsapp, facebook, twitter, etc.)
 
 **El Mirall** Fer un representació gràfica d’ells mateixos i la seva activitat a la xarxa. 
 
**Enunciat:** 
 
Crea una infografia de tu mateix i la teva activitat a la xarxa per extreure’n els patrons de la teva vida a Internet. 
 
Es tracta de constatar la teva activitat a Internet i fer-ne una representació gràfica senzilla per tal que comencis a reflexionar sobre els serveis que utilitzes i el grau de privacitat de cadascun. 
 
(nota per a nosaltres: Aquí els donarem un exemple d’infografia i els serveis que poden utilitzar per fer-la.) GENIAL!!!!! (la pensada de la infografia) BRAVO!!!!
 
 
NOTES PER A NOSALTRES: 
 
Acabar de decidir el tipus d’infografia que demanarem: l’alumne al centre i al voltant tot el que ha avariguat respecte a la seva activitat a Internet. Pot ser:
* quantificació en temps a cada servei 
* mostrar temps de la jornada que passen a Internet i on: gmail, xats, compres, wishlists, les seves dades gps compartides, facebook, hi publico fotos, pensaments al mur, comentaris personals, twitter, google, etc). - EXEMPLE QUE NO TÉ RES A VEURE PERÒ QUE POT SER INSPIRADOR PER A NOSALTRES: [writers daily routines](http://www.fastcocreate.com/3028428/infographic-see-the-daily-routines-of-the-worlds-most-famous-creative-people#17)
*   Important: no es tracta en cap cas de fer una infografia sofisticada, aquesta ha de ser un inici per pensar en un mateix, ja que l’important és la reflexió que han de fer a partir de la seva activitat a la xarxa.
 
CONTINUACIÓ DE L’ENUNCIAT:
 
Ara, llegeix aquest article del professor [Evgeny Morozov](http://elpais.com/elpais/2014/04/09/opinion/1397051613_416850.html)
Reflexiona a partir de les preguntes que et proposem:
 
LAIA: bateria de preguntes.
1. Quines dades privades no vendries mai de la vida? Per què?
2. Explica amb paraules pròpies què vol dir convertir-se en una mena de “cartell publicitari interactiu”.
3. Aporta casos en què t’has trobat que evidenciïn que empreses estan fent servir les teves dades de navegació per Internet per incloure publicitat ajustada a la teva personalitat als serveis que t’ofereixen, p.e. has buscat informació sobre París i t’envien a la teva bústia electrònica ofertes d’hotels en aquesta ciutat.
4. Per qüestions d’ètica humanitària, ¿seria bo que dades clíniques de persones identificades se cedissin a universitats i hospitals amb finalitats de recerca científica? Veus problemes greus en aquesta cessió? Per què es pot fer amb persones difuntes i no pas amb les vives?
5. Quins arguments es poden aportar per justificar/no que vendre’s l’ànima / intel·lecte és el mateix que vendre’s el cos?
6. Quina opinió tens sobre el fet que les lleis puguin impedir aquesta venda? ¿Els estats han de regular aquesta part de la vida privada? ¿Es pot parlar d’un esclavatge de l’ànima que els estats haurien de prohibir?
 
 
Publica la teva URL de la teva infografia. Recorda que la infografia ha d’anar acompanyada d’un text reflexiu en què facis fer una anàlisi crítica sobre la teva activitat a Internet: com protegeixes o no les teves dades? Cerca el serveis que utilitzes  i valora’n el nivell de privacitat, n’estàs realment informat?
 
NOTA: AQUEST ENUNCIAT ÉS UN ESBORRANY. EDITEU-LO I MILLOREU-LO.
 
altres notícies: http://elpais.com/elpais/2014/05/03/opinion/1399146252_528484.html
 




